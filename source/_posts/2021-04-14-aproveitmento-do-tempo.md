---
title: Aproveitamento do tempo
tags: [xestión do tempo, desenvolvemento, freelancing]
categories: [desenvolvemento]

---
Cando se traballa, e máis se é por conta propia, é importante xestionar ben o tempo:

- O tempo que empregamos e dedicamos a traballar - e o froito que obtemos, evidentemente-.

- O tempo que nos queda para todo o demais - e hai moito-.

O día non pode ser a xornada laboral. E a xornada de traballo debe durar o que debe durar e non máis. Se nos desviamos do plan de traballo ou nos distraemos o noso rendemento ou produtividade vai verse seguramente penalizado. Temos que atopar logo o noso método, facer o noso plan e remitirnos a el.

Hai moitos métodos para planificar o noso tempo e controlar o noso fluxo de traballo. E hai moitas aplicacións que poden axudarnos na tarefa.

Ao final a maioría insisten en crear un mapa de como empregamos o tempo. E en función deste mapa facer aquelas correccións ou modulacións que favorezan o noso ben estar e o noso máximo rendemento. Sen esquecer que o descanso é clave para mellorar o rendemento.

Como creámolo noso mapa? Levando unha axenda.

Unha axenda contribúe a:

- delimitar a xornada cun horario crible e manexable. Eu tamén engadiría tamén o suficientemente plástico, con tempos de descanso entre momentos de esforzo (MmE).

- dividir o día en unidades de axenda - tarefas-.

E si imos tomando nota do obxectivo de cada fragmento construiremos sen esforzo un rexistro diario do que imos conseguindo.

| Xornada                 | Axenda                                                       | Módelo                                                       |
| ----------------------- | ------------------------------------------------------------ | ------------------------------------------------------------ |
| **Momentos de esforzo** | en función do noso traballo establecer un nº crible e manexable de momentos de esforzo, esixencia ou alta concentración.  O ideal é facer coincidir as unidades de axenda ou tarefas cos momento no squ epodemos ser máis produtivos. | En xeral 5 horas diarias de esixencia máxima deberían ser suficientes. |
| **Axendar a xornada**   | cada unidade de axenda pode incluír unha tarefa longa ou tamén varias tarefas curtas. | de 4 a 6 unidades de axenda por xornada                      |
| **Unidades de axenda**  | unha tarefa longa ou varias tarefas curtas + tempo de descanso | 65 minutos                                                   |


Ao rematar a tarefa é convinte escribir un resumen. Ao fin de cada unidade de axenda escriba tamén un breve resumen do que levas feito. E axenda novas tarefas si é preciso.

Estes resumes:

- manterán viva a nosa lista de tarefas,
- amosarán os logros
- e centrarannos nos obxectivos



## Técnica Pomodoro

- 1 Pomodoro = 25 minutos + descanso de 5 minutos

- Despois de 2 Pomodoros, un descanso duns 15 minutos

- Antes de comezalo día, establece a lista de tarefas

- Cada Pomodoro inicialmente é para centrarse nunha tarefa - pero dependerá da tarefa-.

Hai múltiples aplicacións que poden axudarnos a xestionar todo iso.

O ideal entón é que a aplicación resida na bandexa do sistema e apareza ao final de cada unidade de axenda, e aí poder:

- Identificar a tarefa
- Resumir estado/resultado
- Actualizar a lista de tarefas

E tamén a non esquecer tomar un descanso, antes de iniciala seguinte unidade da axenda.
